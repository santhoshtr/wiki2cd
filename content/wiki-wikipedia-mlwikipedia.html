<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html>

<head>
<meta http-equiv="Content-Type" content="text/html; charset=UTF-8">
 <link rel="stylesheet" href="bits/skins-1.5/monobook/main.css" type="text/css" media="screen" />
 
  <title>വിക്കി, വിക്കിപീഡിയ, മലയാളം വിക്കിപീഡിയ</title>

</head>
<style type="text/css">
  @font-face {
    font-family: Meera;
    src: url("css/MEERA0.eot");
  }
  @font-face {
    font-family: Meera;
    src: local('Meera'), url('new09/Meera_04.ttf') format("truetype");
  }
  body {
		font: normal normal 120% Meera;
		color: black;
		margin: 2em;
		padding: 0;
 }

</style>
<body>
      
    
<p>
</p>
<br>
<h1>
  വിക്കി, വിക്കിപീഡിയ, മലയാളം വിക്കിപീഡിയ
</h1>
<p>
 ഇന്റര്‍നെറ്റിന്റെ കണ്ടുപിടുത്തത്തോടും പ്രചാരത്തോടും കൂടി ഇന്റര്‍നെറ്റ് വിജ്ഞാനകോശങ്ങള്‍ ഒരുക്കാനുള്ള ഉദ്യമങ്ങള്‍ പലതും ഉണ്ടായിട്ടുണ്ട്‌.അങ്ങനെയുള്ളവയില്‍ എറ്റവും വലിയതും,ജനകീയവും,സ്വതന്ത്രവും ആയ ഓണ്‍ലൈന്‍ വിജ്ഞാനകോശ സംരംഭം ആണു് വിക്കിപീഡിയ.വിക്കിപീഡിയയുടെ പിറവിയിലേക്കു് നയിച്ച സംഭവവികാസങ്ങളും,അതിനെ തുടര്‍ന്നു് സ്ഥാപിക്കപ്പെട്ട വിവിധ വിക്കിമീഡിയ ഫൗണ്ടെഷന്‍ വിക്കികളുടെ ചരിത്രവും,ഈ മേഖലയില്‍ മലയാളഭാഷയില്‍ എത്രത്തോളം സംഭാവനകള്‍ നടന്നിട്ടുണ്ടു് എന്നതും ചുരുക്കമായി വിവരിക്കുകയാണു് ഈ ലേഖനത്തില്‍.
</p>
<p>
</p>
<p>
 <b>കുറിപ്പു്:</b> ഇതില്‍ സൂചിപ്പിച്ചിരിക്കുന്ന എല്ലാ കണക്കുകളും2010മാര്‍ച്ച് മാസത്തെ സ്ഥിതിവിവരക്കണക്കുകള്‍ പ്രകാരമുള്ളതാണു്
</p>
<br>

<p>
</p>
<h3>
  പൊരുളടക്കം
</h3>
<p>
</p>
<div style=MARGIN-LEFT:40px>
  1. വിക്കി<br>
</div>
<div style=MARGIN-LEFT:40px>
  <ul>
    <li>
      എന്താണു് വിക്കി?
    </li>
    <li>
      വിക്കിയുടെ ചരിത്രം
    </li>
    <li>
      വിക്കിയുടെ സ്വഭാവങ്ങള്‍
    </li>
  </ul>
</div>
<div style=MARGIN-LEFT:40px>
  2. വിക്കിപീഡിയ<br>
</div>
<div style=MARGIN-LEFT:40px>
  <ul>
    <li>
      സ്വന്തന്ത്രവിജ്ഞാനകോശം വിക്കിരൂപത്തില്‍
    </li>
    <li>
      പലഭാഷകളിലുള്ള വിക്കിപീഡിയകള്‍
    </li>
    <li>
      വിവരങ്ങളുടെ ആധികാരികത
    </li>
    <li>
      ലേഖനങ്ങളുടെ ഭാഷാപരമായ ഗുണങ്ങളും കോട്ടങ്ങളും
    </li>
  </ul>
</div>
<div style=MARGIN-LEFT:40px>
  3. മലയാളം വിക്കിപീഡിയ<br>
</div>
<div style=MARGIN-LEFT:40px>
  <ul>
    <li>
      മലയാളം വിക്കിപീഡിയയുടെ ലഘു ചരിത്രം
    </li>
    <li>
      മലയാളം വിക്കിപീഡിയയുടെ പ്രത്യേകതകള്‍
    </li>
    <li>
      മലയാളം വിക്കീപീഡിയയുടെ സഹോദര സംരംഭങ്ങള്‍
    </li>
  </ul>
</div>
<div style=MARGIN-LEFT:120px>
  a. വിക്കിഗ്രന്ഥശാല (http://ml.wikisource.org)<br>
  b. വിക്കിനിഘണ്ടു‌ (http://ml.wiktionary.org/)
</div>
<div style=MARGIN-LEFT:120px>
  c. വിക്കിപാഠശാല (<a href=http://ml.wikibooks.org/>http://ml.wikibooks.org/</a>)<br>
  d.വിക്കിചൊല്ലുകള്‍ (http://ml.wikiquote.org)<br>
</div>
<br>

<p>
</p>
<br>
<h1>
 1. വിക്കി
</h1>
<h3>
  എന്താണു് വിക്കി?
</h3>
<p>
 സാധാരണഗതിയില്‍ ഇന്റര്‍നെറ്റിലെ ഏതെങ്കിലുമൊരു താളില്‍ എന്തെങ്കിലും എഴുതിച്ചേര്‍ക്കണമെങ്കില്‍ സാങ്കേതിക പരിജ്ഞാ‍നവും മറ്റു പലരുടേയും സമ്മതവും വേണം.പക്ഷെ ഇതേ പോലുള്ള നിയന്ത്രണങ്ങള്‍ ഒന്നുമില്ലാതെ ആര്‍ക്കും(സാങ്കേതിക പരിജ്ഞാനം ഇല്ലാത്ത വായനക്കാരനും)വിവരങ്ങള്‍ കൂട്ടിച്ചേര്‍ക്കാനും,നീക്കം ചെയ്യാനും,മാറ്റംവരുത്താനുമുള്ള സ്വാതന്ത്ര്യവും സൗകര്യവും നല്‍കുന്ന ഒരു സോഫ്റ്റ്‌വെയര്‍ സം‌വിധാനമാണു്വിക്കി.വളരെ എളുപ്പത്തില്‍ വിവരങ്ങള്‍ ചേര്‍ക്കാം എന്നതിനാല്‍ കൂട്ടായ്മയിലൂടെ രചനകള്‍ നടത്താനുള്ള മികച്ച ഉപാധിയാണ് വിക്കി സോഫ്റ്റ്‌വെയര്‍.വിക്കിപീഡിയയും ഇതുപോലുള്ള ഒരു വിക്കിയാണു്.നിലവിലുള്ള ഏറ്റവും വലിയ വിക്കിയാണ് വിക്കിപീഡിയ എന്ന വിജ്ഞാനകോശം.വിക്കിപീഡിയയുടെ ജനപ്രീതി മൂലം മിക്ക ആളുകള്‍ക്കും വിക്കി എന്നു് പറഞ്ഞാല്‍ വിക്കിപീഡിയ ആണു്.പക്ഷെ വിക്കി എന്ന സോഫ്റ്റ്‌വെയര്‍ ഉപയോഗിക്കുന്ന അസംഖ്യം വെബ്ബ് സൈറ്റുകളില്‍ ഒന്നു് മാത്രമാണു് വിക്കിപീഡിയ.
</p>
<p>
</p>
<h3>
  വിക്കിയുടെ ചരിത്രം
</h3>
<p>
</p>
<p>
 വാര്‍‌ഡ് കണ്ണിംഹാം എന്ന പോര്‍‌ട്ട്‌ലാന്‍‌ഡുകാരനാണ് വിക്കി എന്ന ആശയത്തിനും,സോഫ്റ്റ്‌വെയറിനും അടിത്തറയിട്ടത്. 1994-ല്‍ അദ്ദേഹം വികസിപ്പിച്ചെടുത്ത വിക്കിവിക്കിവെബ് എന്ന സോഫ്റ്റ്‌വെയറാണു് വിക്കി എന്ന ആശയത്തിന് തുടക്കമിട്ടത്. 1995മാര്‍ച്ചു്25-നു് അദ്ദേഹം ഇത്www.c2.comഎന്ന വെബ്ബ് സൈറ്റില്‍ സ്ഥാപിച്ചു.<br>
  <br>
 കണ്ണിംഹാം തന്നെയാണ് ഈ പുതിയ ആപ്ലിക്കെഷനു് വിക്കി എന്ന പേരു് നിര്‍ദ്ദേശിച്ചത്.ഹോണോലുലു ദ്വീപിലെ വിമാനത്താവളത്തിലെ ടെര്‍മിനലുകളെ ബന്ധിപ്പിച്ചുകൊണ്ട് ഓടിയിരുന്നവിക്കിവിക്കി ചാന്‍സ് ആര്‍.ടി52എന്ന ബസ്സ് സര്‍‌വീസിനെകുറിച്ച് അവിടുത്തെയൊരു തൊഴിലാളി പറഞ്ഞതിനെ ഓര്‍ത്തായിരുന്നു ഈ പേരിടല്‍.ഹവായിയന്‍ ഭാഷയില്‍ വിക്കി എന്നാല്‍ വേഗത്തില്‍ എന്നാണ് അര്‍ത്ഥം. "What I Know Is"എന്നതിന്റെ ചുരുക്കെഴുത്തായും വിക്കിയെ ഇപ്പോള്‍ വികസിപ്പിച്ചു പറയാറുണ്ട്.
</p>
<p>
</p>
<p>
</p>
<p>
</p>
<h3>
  വിക്കിയുടെ സ്വഭാവങ്ങള്‍
</h3>
<p>
 ലളിതമായ കമ്പ്യൂട്ടര്‍ ഭാഷ(മാര്‍ക്കപ്പ്)ഉപയോഗിച്ചാണ് വിക്കിയിലെ താളുകള്‍ രചിക്കപ്പെടുന്നത് എന്നതിനാല്‍ എല്ലാവര്‍ക്കും ഇതില്‍ പങ്കാളിയാകാന്‍ കഴിയുന്നു.ഇന്റര്‍നെറ്റിലെ മാര്‍ക്കപ്പ് ഭാഷയായ എച്ച്.ടി.എം.എല്‍-നെ സാധാരണ വിക്കികള്‍ പൂര്‍ണ്ണമായും പിന്തുണയ്ക്കാറുണ്ട്.എങ്കിലും വിക്കിയില്‍ ഉപയോഗിക്കപ്പെടുന്ന മാര്‍ക്കപ്പകള്‍ അതിലും ലളിതമാണ്.വിക്കി പേജുകള്‍ രചിക്കാനോ,മാറ്റങ്ങള്‍ വരുത്താനോ,വെബ് ബ്രൗസര്‍ ഒഴികെ മറ്റൊരു സോഫ്റ്റ്‌വെയറും വേണ്ട എന്നതാണ് ഇതിന്റെ പ്രധാന ആകര്‍ഷണം.വിക്കിപേജുകള്‍ തമ്മില്‍ കണ്ണികളിലൂടെ പരസ്പരം ബന്ധിപ്പിക്കാവുന്നതാണ്.വിക്കി താളുകളില്‍ വരുത്തുന്ന മാറ്റങ്ങളൊക്കെ അപ്പപ്പോള്‍ തന്നെ പ്രാബല്യത്തില്‍ വരും.
</p>
<p>
 സാധാരണയായി ഏതു വായനക്കാരനും വിവരങ്ങളില്‍ മാറ്റംവരുത്താനുള്ള സൗകര്യം വിക്കി വെബ്ബ്സൈറ്റുകള്‍ നല്‍കാറുണ്ട്.എങ്കിലും ചില വിക്കി വെബ്ബ് സൈറ്റുകളില്‍ ഇതു് രജിസ്റ്റര്‍ ചെയ്ത ഉപയോക്താക്കള്‍ക്കു മാത്രമായി പരിമിതപ്പെടുത്താറുണ്ട്.
</p>
<p>
 <br>
  
</p>
<h1>
 2. വിക്കിപീഡിയ
</h1>
<br>
<p>
  അനേകം എഴുത്തുകാരുടേയും വായനക്കാരുടേയും സഹകരണത്തോടെ സൃഷ്ടിക്കപ്പെട്ടിരിക്കുന്ന സ്വതന്ത്രവും സൗജന്യവുമായ &nbsp;ഓണ്‍ലൈന്‍ സര്‍വ്വവിജ്ഞാനകോശം ആണ്‌ വിക്കിപീഡിയ. അനേകം എഴുത്തുകാരുടെ അറിവും പ്രയത്നവും വിക്കിപീഡിയയിലെ ഓരോ ലേഖനത്തിനു പിന്നിലുണ്ട്. നിരവധി ഉപയോക്താക്കള്‍ തുടര്‍ച്ചയായി വിക്കിപീഡിയ തിരുത്തുന്നുണ്ടു്.&nbsp;ഈ തിരുത്തലുകളുടെ ചരിത്രം എല്ലാംതന്നെ വിക്കിപീഡിയ സൂക്ഷിച്ചു് വെക്കുന്നുണ്ട്.അനാവശ്യ മാറ്റങ്ങള്‍ വളരെ പെട്ടെന്നു തന്നെ സാധാരണയായി ഒഴിവാക്കാറുണ്ട്.അതുപോലെ തുടര്‍ച്ചയായി ശല്യപ്പെടുത്തുന്ന നിയമവിരുദ്ധരെ മാറ്റങ്ങള്‍ തിരുത്തലുകള്‍ വരുത്തുന്നതില്‍ നിന്നു് തടയാറുണ്ട്.
</p>
<h3>
  സ്വന്തന്ത്രവിജ്ഞാനകോശം വിക്കിരൂപത്തില്‍
</h3>
<p>
 ആര്‍ക്കും എഴുതാവുന്ന സ്വതന്ത്രവിജ്ഞാനകോശം എന്ന ആശയം പ്രാവര്‍ത്തികമാക്കാനുള്ള ആദ്യശ്രമം റിക്ക് ഗേറ്റ്സിന്റെഇന്റര്‍പീഡിയ ആയിരുന്നു.എങ്കിലും അത്‌ പ്ലാനിങ് ഘട്ടം കഴിഞ്ഞ് അധികം മുന്നോട്ടുപോയില്ല.
</p>
<p>
  <br>
</p>
<p>
 അതാതു് വിഷയങ്ങളില്‍ നൈപുണ്യമുള്ളവരുടെ ലേഖനങ്ങള്‍ക്കു്‌ പ്രാധാന്യം കൊടുത്തുകൊണ്ടുള്ളനുപീഡിയ (Nupedia) ആയിരുന്നു അടുത്ത പ്രധാനസം‌രംഭം‌.ജിമ്മി വെയില്‍‌സും സഹായി ലാരി സാങറും ആയിരുന്നു അതിന്റെ ശില്‍പ്പികള്‍.ലേഖനങ്ങളുടെ ഗുണമേന്മയ്ക്കു് കൊടുത്തിരുന്ന അമിതപ്രാധാന്യം മൂലംഅതിന്റെ വളര്‍ച്ച വളരെ പതുക്കെയായിരുന്നു.അതുകൊണ്ട്‌,നുപീഡിയയെ സഹായിക്കാനായി ആര്‍ക്കും എഡിറ്റ് ചെയ്യാനാവുന്ന വിക്കിപീഡിയ എന്ന സംരംഭം ജിമ്മി വെയില്‍‌സും സഹായി ലാരി സാങറും ചേര്‍ന്ന് ആരംഭിച്ചു.അതിശയമെന്നു പറയട്ടെ,ജനകീയ പങ്കാളിത്തത്തിലൂടെ മാതൃവെബ്‌സൈറ്റിനെയും കടത്തി വെട്ടിയ വിക്കിപീഡിയ,കാലാന്തരത്തില്‍ തനതുവ്യക്തിത്തമുള്ള സ്വതന്ത്രവിജ്ഞാനകോശമായി മാറി.<br>
  
</p>
<p>
  <br>
</p>
<p>
 വിക്കിമീഡിയ ഫൗണ്ടേഷന്‍എന്ന ലാഭേച്ഛകൂടാതെ പ്രവര്‍ത്തിക്കുന്ന സ്ഥാപനമാണ്‌ ഇപ്പോള്‍ വിക്കിപീഡിയയെ നിയന്ത്രിക്കുന്നത്‌.<br>
  
</p>
<p>
</p>
<h3>
  പലഭാഷകളിലുള്ള വിക്കിപീഡിയകള്‍
</h3>
<p>
</p>
2001,ജനുവരി15-നു് ഇംഗ്ലീഷിലാണ് ആദ്യ വിക്കിപീഡിയ തുടങ്ങുന്നത്. 2001മാര്‍ച്ച്16-നു് ആരംഭിച്ച ജര്‍മ്മന്‍ ഭാഷയിലുള്ള വിക്കിപീഡിയയാണു് രണ്ടാമത്തെ വിക്കിപീഡിയ.തുടര്‍ന്നുള്ള മാസങ്ങളില്‍ ഫ്രഞ്ച്,ചൈനീസ്,ഡച്ച്,ഹീബ്രു,ഇറ്റാലിയന്‍,റഷ്യന്‍ തുടങ്ങിയ വിവിധ ഭാഷകളില്‍ വിക്കിപീഡിയ ആരംഭിച്ചു.<br>
വര്‍ഷം ഒന്നു്ആയിട്ടും ഒരു ഇന്ത്യന്‍ ഭാഷയില്‍ പോലും വിക്കി ആരംഭിക്കാനുള്ള ശ്രമങ്ങള്‍‍ ഉണ്ടായില്ല.ഈ വഴിക്കുള്ള ആദ്യത്തെ ശ്രമം ഉണ്ടായത്2002ജൂണ്‍ മാസത്തില്‍ പഞ്ചാബി,അസ്സാമീസ്,ഒറിയ ഭാഷകളില്‍ ഉള്ള വിക്കിപീഡിയ ആരംഭിച്ചപ്പോഴാണു്.ഈ മൂന്നു് ഇന്ത്യന്‍ ഭാഷകള്‍ കഴിഞ്ഞാല്‍ വേറൊരു ഇന്ത്യന്‍ ഭാഷയില്‍ വിക്കിപീഡിയ ആരംഭിക്കുന്നത് മലയാളത്തിലാണ്. 2002 ഡിസംബര്‍ 21നു്.<br>
<br>
മലയാളത്തിനു ശേഷം2003-ഫെബ്രുവരിയില്‍‍ ഭോജ്പുരി,മെയ്2003-നു മറാഠി,ജൂണ്‍2003-നു കന്നഡ,ജൂലൈ2003-നു ഹിന്ദി,സെപ്തംബര്‍2003-നു തമിഴ്,ഡിസംബര്‍2003-നു തെലുഗ്,ഗുജറാത്തി,ജനുവരി2004-നു ബംഗാളി എന്നിങ്ങനെ വിവിധ ഇന്ത്യന്‍ ഭാഷകളില്‍ ഉള്ള വിക്കിപീഡിയകള്‍ ആരംഭിച്ചു.നിലവില്‍ 270-തില്‍ പരം ലോകഭാഷകളില്‍ വിക്കിപീഡിയയുടെ പതിപ്പുകളുണ്ട്‌.മൃതമായി കൊണ്ടിരുന്ന പല ഭാഷകളും ലിപികളും വിക്കിപീഡിയയുടെ പ്രവര്‍ത്തനങ്ങളിലൂടെ പുനര്‍ജീവിച്ചു കൊണ്ടിരിക്കുന്നു.&nbsp; <br>
<br>

<p>
 ഏറ്റവും വലിയ വിക്കിപീഡിയ ഇംഗ്ലീഷിലാണ്(<a href=http://wikipedia.org/> </a><a href=http://en.wikipedia.org/>http://en.wikipedia.org/</a>).ഇംഗ്ലീഷ് വിക്കിപീഡിയയില്‍ നിലവില്‍(2010ഏപ്രില്‍) 32ലക്ഷത്തില്‍പ്പരം ലേഖനങ്ങളുണ്ട്.മലയാളം വിക്കിപീഡിയ(<a href=http://ml.wikipedia.org/>http://ml.wikipedia.org</a>)വികസിച്ചുവരുന്നതെയുള്ളൂ.നിലവില്‍(2010ഏപ്രില്‍) 12,000ത്തോളം ലേഖനങ്ങളാണു് മലയാളം വിക്കിപീഡിയയിലുള്ളത്.
</p>
<br>

<p>
</p>
<h3>
  വിവരങ്ങളുടെ ആധികാരികത
</h3>
<p>
 വിക്കിപീഡിയ തുടങ്ങിയ കാലത്ത്‌ അതൊരു മഹാപ്രസ്ഥാനമായി മാറുമെന്ന്‌ ആരും വിചാരിച്ചിരുന്നില്ല.എന്നാലിന്നു്‌,ബ്രിട്ടാണിക്ക എന്‍സൈക്ലോപീഡിയയോടൊപ്പം നില്‍ക്കുന്ന ഒരു സ്വതന്ത്ര,സൗജന്യ വിജ്ഞാനകോശമായി വിക്കിപീഡിയ മാറിക്കഴിഞ്ഞു എന്ന് ശാസ്ത്രലോകത്തെ ഏറ്റവും പേരുകേട്ട മാസികയായനേച്ചര്‍ശാസ്ത്രീയ രീതികളുപയോഗിച്ച്‌ സ്ഥിരീകരിച്ചു.അതിങ്ങനെയാണ് നേച്ചര്‍ ചെയ്തതു്:ബ്രിട്ടാണിക്കയിലേയും വിക്കിപീഡിയയിലേയും ലേഖനങ്ങള്‍ എവിടെ നിന്നെടുത്തതാണെന്നറിയിക്കാതെ അതാത്‌ വിഷയങ്ങളിലെ പ്രമുഖരെ കാണിച്ചു.അവര്‍ അവയിലെ തെറ്റുകളും കുറവുകളും രേഖപ്പെടുത്തി.അവസാനം ഒത്തുനോക്കിയപ്പോള്‍ രണ്ടിന്റേയും വിവിധ വിഷയങ്ങളിലെ ശരാശരി സ്കോര്‍ ഒപ്പത്തിനൊപ്പം!
</p>
<p>
  <br>
</p>
<p>
</p>
<h3>
  ലേഖനങ്ങളുടെ ഭാഷാപരമായ ഗുണങ്ങളും കോട്ടങ്ങളും
</h3>
<p>
</p>
<p>
 വലിയൊരു സംഘം വിക്കിപീഡിയര്‍ ആണു് വിക്കിപീഡിയയിലെ ലേഖനങ്ങള്‍ തയ്യാറാക്കുന്നത്.ചിലര്‍ക്ക് അനേകം വിജ്ഞാനശകലങ്ങള്‍ കൈമുതലായുണ്ടാവും,ചിലര്‍ക്ക് അസാമാന്യമായ ഭാഷാസ്വാധീനമുണ്ടാവും.വിജ്ഞാനശകലങ്ങള്‍ ചേര്‍ക്കുന്നവര്‍ക്കുണ്ടായേക്കാവുന്ന ഭാഷാപരമായ തെറ്റുകള്‍ ഭാഷയില്‍ സ്വാധീനമുള്ള ലേഖകര്‍ ശരിയാക്കുന്നു.അങ്ങിനെ നിരവധിപേരുടെ നിരന്തരമായ തിരുത്തലുകള്‍ക്കൊടുവില്‍ നല്ല ലേഖനങ്ങള്‍ ഉണ്ടാകുന്നു.
</p>
<p>
  <br>
</p>
<p>
</p>
<br>
<h1>
  3. മലയാളം വിക്കിപീഡിയ
</h1>
വിക്കിമീഡിയ ഫൗണ്ടേഷന്റെ മലയാളത്തിലുള്ള സൗജന്യ ഓണ്‍‌ലൈന്‍ സര്‍വ്വവിജ്ഞാനകോശമാണു് മലയാളം വിക്കിപീഡിയ.<br>
<h3>
  മലയാളം വിക്കിപീഡിയയുടെ ലഘു ചരിത്രം
</h3>
<p>
 മലയാളം പോലുള്ള ഭാഷകള്‍ക്ക് കമ്പ്യൂട്ടറില്‍ എഴുതാനും വായിക്കാനുമുപയോഗിക്കുന്ന ലിപിവ്യവസ്ഥകളില്‍ ആദ്യമൊന്നും പൊതുവായ മാനദണ്ഡമുണ്ടായിരുന്നില്ല.അതിനാല്‍തന്നെ ഇത്തരം ഭാഷയില്‍ എഴുതുന്ന ലേഖനങ്ങള്‍ വായിക്കാ,പ്രസ്തുത ലേഖനമെഴുതിയ ആള്‍ ഉപയോഗിച്ച ഫോണ്ടും കമ്പ്യൂട്ടര്‍ വ്യവസ്ഥയും തന്നെ ഉപയോഗിക്കണം എന്ന സ്ഥിതി ആയിരുന്നു.യൂണിക്കോഡ് എന്നറിയപ്പെടുന്ന കമ്പ്യൂട്ടര്‍ ലിപിവ്യവസ്ഥവന്നതോടുകൂടി മലയാളം കമ്പ്യൂട്ടറിനു വഴങ്ങുന്ന ഒന്നായി.എല്ലാഭാഷയ്ക്കും തനതായ ലിപിസ്ഥാനങ്ങല്‍ നിശ്ചയിച്ചുകൊണ്ട് അന്താരാഷ്ട്രതലത്തില്‍നിലവില്‍വന്നിട്ടുള്ള സംവിധാനമാണ് യുണികോഡ്.മലയാളം യൂണിക്കോഡ് സാര്‍‌വത്രികമായി ഉപയോഗിക്കുവാന്‍ തുടങ്ങിയതോടെയാണ്‌ മലയാളം വിക്കിപീഡിയ സജീവമായത്.
</p>
<p>
 <br>
  
</p>
<p>
 2002ഡിസംബര്‍21-നു് അമേരിക്കന്‍ സര്‍വ്വകലാശാലയില്‍ ഗവേഷണ വിദ്യാര്‍ത്ഥിയായിരുന്ന തിരുവനന്തപുരം സ്വദേശിയായ ശ്രീ.വിനോദ് മേനോന്‍ എം.പി യാണ് മലയാളം വിക്കിപീഡിയക്കു(http://ml.wikipedia.org/)തുടക്കം ഇട്ടതു്.ഏറെക്കുറെഅദ്ദേഹംഒറ്റയ്ക്കായിരുന്നു ആദ്യത്തെ രണ്ടു്വര്‍ഷത്തോളം മലയാളം വിക്കിപീഡിയയെ സജീവമായി വിലനിര്‍ത്താന്‍ പ്രയത്നിച്ചതും.മലയാളം വിക്കിപീഡിയയുടെ ആരംഭകാലങ്ങളില്‍ ഉണ്ടായിരുന്ന അംഗങ്ങളെല്ലാം വിദേശമലയാളികളായിരുന്നു.
</p>
<p>
 പക്ഷെ ഇത്രയും ബൃഹത്തായ ഒരു പദ്ധതി ഒന്നോ രണ്ടോ പേര്‍ ചേര്‍ന്ന് മുന്നോട്ട് കൊണ്ടു പോകുന്നത് അസാദ്ധ്യമായതിനാല്‍ മലയാളം വിക്കിപീഡിയയുടെ തുടക്കം വളരെ മന്ദഗതിയിലായിരുന്നു.2002-ല്‍ തുടങ്ങിയിട്ടും2004വരെ മലയാളം വിക്കിയില്‍ കാര്യമായ പുരോഗതിയുണ്ടായില്ല.2004മദ്ധ്യത്തോടെ മലയാളം യുണിക്കോഡ് എഴുത്തു സാമഗ്രികള്‍ സജീവമായിത്തുടങ്ങിയിരുന്നു.
</p>
<p>
 മറ്റെല്ലാ വിക്കികളിലേയുംപോലെ മലയാളത്തിലും ഇക്കാലത്ത് ചെറിയ ലേഖനങ്ങളായിരുന്നു അധികവും.അവ മൊത്തത്തില് നൂറെണ്ണം പോലും തികഞ്ഞിരുന്നുമില്ല.2004ഡിസംബറിലാണ് മലയാളം വിക്കിപീഡിയയില്‍100ലേഖനങ്ങള്‍ തികയുന്നത്.2005മധ്യത്തോടെ പിന്നെയും പുതിയ അംഗങ്ങളെത്തി.മലയാളം വിക്കിപീഡിയയുടെ മുഖ്യതാള്‍ അണിയിച്ചൊരുക്കപ്പെട്ടു.ലേഖനങ്ങള്‍ വിഷയാനുസൃതമായി ക്രമീകരിച്ചു തുടങ്ങി.2005സെപ്റ്റംബറില്‍ മലയാളം വിക്കിപീഡിയയ്ക്കു ആദ്യത്തെ സിസോപ്പിനെ ലഭിച്ചു.ഇതോടെ സാങ്കേതിക കാര്യങ്ങളില്‍ മെറ്റാ വിക്കിയിലെ പ്രവര്‍ത്തകരെ ആശ്രയിക്കാതെ മലയാളം വിക്കിപീഡിയക്കു നിലനില്‍ക്കാം എന്ന സ്ഥിതിയായി.
</p>
<p>
 മലയാളികള്‍ക്ക് മലയാളം ടൈപ്പിങ്ങിലുള്ള അജ്ഞത മൂലം മലയാളം വിക്കിപീഡിയയുടെ വളര്‍ച്ച ഇഴഞ്ഞിഴഞ്ഞ് നീങ്ങുകയായിരുന്നു.2006ലാണ് ഇതിനു് മാറ്റം കണ്ടുതുടങ്ങിയത്.യൂണീക്കോഡ് മലയാളം ഉപയോഗിച്ച് ഗള്‍ഫ് നാടുകളിലും,അമേരിക്കന്‍ ഐക്യനാടുകളിലും ഉള്ള അനേകര്‍ മലയാളത്തില്‍ ബ്ലോഗു് ചെയ്യുവാന്‍ തുടങ്ങി.ബ്ലോഗിങ്ങിലൂടെ മലയാളം ടൈപ്പിങ്ങ് അനായസം പഠിച്ചെടുത്ത ഇവരില്‍ പലരുടേയും ശ്രദ്ധ ‍ക്രമേണ വിജ്ഞാന സംഭരണ സംരംഭമായ വിക്കിപീഡിയയിലേക്ക് തിരിഞ്ഞു.
</p>
<p>
 അങ്ങനെ കുറച്ച് സജീവ പ്രവര്‍ത്തകര്‍ വിക്കിപീഡിയയിലെത്തിയതോടെ ലേഖനങ്ങളുടെ എണ്ണവും ഉള്ളടക്കത്തിന്റെ വൈവിധ്യവും മെച്ചപ്പെട്ടു.2006ഏപ്രില്‍10ന് മലയാളം വിക്കിപീഡിയയില്‍500-മത്തെ ലേഖനം പിറന്നു.ലേഖനങ്ങളുടെ എണ്ണം അതേവര്‍ഷം സെപ്റ്റംബറില്‍1000-വും, 2007ഡിസംബര്‍12-നു്5000വും, 2009ജൂണ്‍1-നു്10,000-വും കടന്നു.മലയാളം വിക്കിപീഡിയയില്‍ നിലവില്‍ (2010 ഏപ്രില്‍)12,000ത്തില്‍ പരംലേഖനങ്ങളുണ്ടു്.
</p>
<p>
</p>
<p>
</p>
<h3>
  മലയാളം വിക്കിപീഡിയയുടെ പ്രത്യേകതകള്‍
</h3>
<p>
</p>
<p>
 മലയാളികള്‍ എന്ന നിലയില്‍ നമുക്കഭിമാനിക്കാവുന്ന നിരവധി പ്രത്യേകതകള്‍ മലയാളം വിക്കിപീഡിയയ്ക്കുണ്ട്.പ്രസിദ്ധീകൃത ലേഖനങ്ങളുടെ ആഴത്തിന്റെ (Depth) കാര്യത്തില്‍ ലോകത്തുള്ള എല്ലാ സജീവ വിക്കിപീഡിയകളുടേയും വിവിധ ഭാഷാപതിപ്പുകളില്‍ മലയാളം വിക്കിപീഡിയയുടെ സ്ഥാനം രണ്ടാമതാണു്‌.അതായതു് ഇംഗ്ലീഷ് മാത്രമാണു് മലയാളത്തിനു് മുന്‍പിലുള്ളതു്. &nbsp;ആഴത്തിന്റെ കാര്യത്തില്‍ ഇംഗ്ലീഷിനു്500പോയിന്റും മലയാളത്തിനു്296പോയിന്റും ആണു് ഉള്ളതു്. <br>
  <br>
 മലയാളത്തേക്കാള്‍ ലേഖനങ്ങളുള്ള തെലുങ്കിന്‌7-ഉം ഹിന്ദിക്ക്‌18-ഉം ബംഗാളിക്ക്‌88-ഉം തമിഴിനു്‌27-ഉം പോയിന്റുകള്‍ മാത്രമാണു് ഉള്ളതു് എന്നുകൂടി അറിയുക.ഓരോ ഭാഷയിലേയും ലേഖനങ്ങളുടെ ആഴം തീരുമാനിക്കുന്നത്‌ വിക്കിയുടെ ഗുണമേന്മാ മാനകം അടിസ്ഥാനമാക്കിയാണ്‌. ‍Depth (ആഴം) =[(Edits/Articles) × (Non-Articles/Articles) × (Stub-ratio)]എന്ന സമവാക്യം ഉപയോഗിച്ചാണ്‌ ഇത്‌കണക്കാക്കുക.അതായത്‌ ലേഖനങ്ങള്‍ക്കുമേല്‍ നടന്ന തിരുത്തലുകളുടെ എണ്ണത്തെയും അംഗങ്ങളുടെ താള്‍,സംവാദ താള്‍,പദ്ധതി താള്‍,ചിത്രങ്ങള്‍,വര്‍ഗ്ഗങ്ങള്‍,ഫലകങ്ങള്‍ തുടങ്ങിയ ലേഖനങ്ങളല്ലാത്ത വിക്കി താളുകളുടെ എണ്ണത്തെയും,ലേഖനങ്ങളുടെ എണ്ണമുപയോഗിച്ച്‌ വെവ്വേറെ ഹരിച്ചുകിട്ടുന്ന സംഖ്യകളെ സ്റ്റബ്‌ അനുപാതവുമായി ഗുണിച്ച്‌ ലഭിക്കുന്ന സംഖ്യയാണ്‌ ആഴം.ഇത്‌ അക്കാദമിക്‌ ഗുണമേന്മയായി പരിഗണിച്ചുകൊള്ളണമെന്നില്ല.എന്നാല്‍ വിക്കി മാനകമനുസരിച്ചുള്ള നിലവാരം ലേഖനങ്ങള്‍ക്കുണ്ടാകും.<br>
  <br>
 മറ്റു ഇന്ത്യന്‍ ഭാഷകളിലുള്ള വിക്കിപീഡിയകളുമായി താരതമ്യം ചെയ്യുമ്പോള്‍ മലയാളം വിക്കിപീഡിയയുടെ മറ്റു് പ്രത്യേകതകള്‍ താഴെ പറയുന്നവയാണ്.
</p>
<ul>
  <li>
    ഏറ്റവും അധികം തിരുത്തലുകള്‍ നടന്ന ഇന്ത്യന്‍ ഭാഷാ വിക്കിപീഡിയ (6 ലക്ഷത്തിലധികം)
  </li>
  <li>
    ഏറ്റവും അധികം ചിത്രങ്ങള്‍ അപ്‌ലോഡ് ചെയ്യപ്പെട്ട ഇന്ത്യന്‍ ഭാഷാ വിക്കിപീഡിയ
  </li>
  <li>
    ഒരു ലേഖനത്തിനു് ഏറ്റവുമധികം പതിപ്പുകളുള്ള ഇന്ത്യന്‍ ഭാഷാ വിക്കിപീഡിയ
  </li>
  <li>
    നൂറ്‌ ബൈറ്റ്സിനുമേല്‍ വലിപ്പമുള്ള ഏറ്റവും കൂടുതല്‍ ലേഖനങ്ങളുള്ള ഇന്ത്യന്‍ ഭാഷാ വിക്കിപ്പീഡിയ
  </li>
  <li>
    ഏറ്റവും അധികം സജീവ ഉപയോക്താക്കള്‍ ഉള്ള ഇന്ത്യന്‍ ഭാഷാ വിക്കിപീഡിയ.
  </li>
</ul>
<br>
<p>
 അങ്ങനെ നിരവധി ഗുണനിലവാര മാനകങ്ങളില്‍ മലയാളം വിക്കിപീഡിയ മറ്റു് ഇന്ത്യന്‍ ഭാഷാവിക്കിപീഡിയയെക്കാള്‍ വളരെ മുന്‍പിലാണു്. ലേഖനങ്ങളുടെ എണ്ണത്തിന്റെ കാര്യത്തിലാണു് മറ്റു് ചില ഇന്ത്യന്‍ ഭാഷാവിക്കിപീഡിയകളുമായി താരതമ്യം ചെയ്യുമ്പോള്‍ നമ്മള്‍ പിന്നില്‍. അതു് പക്ഷെ ധാരാളം പുതിയ ഉപയോക്താക്കള്‍ മലയാളം വിക്കിപീഡിയയില്‍ എത്തി നിരവധി പുതിയ വിഷയങ്ങളില്‍ ലേഖനങ്ങള്‍ തുടങ്ങുമ്പോള്‍ തീരുന്ന പ്രശ്നമേ ഉള്ളൂ.<br>
  
</p>
<p>
</p>
<h3>
  മലയാളം വിക്കീപീഡിയയുടെ സഹോദര സംരംഭങ്ങള്‍
</h3>
<p>
 വിക്കിപീഡിയ എന്ന ഓണ്‍‌ലൈന്‍ വിജ്ഞാനകോശത്തിന്റെ അഭൂതപൂര്‍വ്വമായ വളര്‍ച്ചയെത്തുടര്‍ന്ന് വിക്കിമീഡിയ ഫൌണ്ടേഷന്‍ ഇതര വിവരശേഖരണ മേഖലകളിലേക്കും ശ്രദ്ധതിരിച്ചു.സ്വതന്ത്ര ബഹുഭാഷാ നിഘണ്ടുവായവിക്‍ഷ്ണറി,പഠനസഹായികളും മറ്റും ചേര്‍ക്കുന്നവിക്കിബുക്ക്സ്,സിറ്റിസണ്‍ ജേണലിസത്തെ പ്രോത്സാഹിപ്പിക്കുന്നവിക്കിന്യൂസ്,പൊതു സഞ്ചയത്തിലുള്ള അല്ലെങ്കില്‍ പകര്‍പ്പവകാശനിബന്ധനകള്‍ ഇല്ലാത്ത പുസ്തകങ്ങള്‍ ശേഖരിച്ചുവയ്ക്കുന്നവിക്കിസോഴ്സ്,ഓണ്‍‌‌ലൈന്‍ പരിശീലനം നല്‍കുന്നുവിക്കിവാഴ്സിറ്റി,ചൊല്ലുകള്‍ ശേഖരിച്ചുവയ്ക്കുന്നവിക്കിക്വോട്ട്സ്എന്നിങ്ങനെ ഒട്ടേറെ സഹോദര സംരംഭങ്ങള്‍ വിക്കിപീഡിയയ്ക്കുണ്ടു്.<br>
  <br>
 ഇതില്‍ വിക്കിസോഴ്സ് മലയാളത്തില്‍വിക്കിഗ്രന്ഥശാല എന്ന പേരിലും,വിക്ക്ഷ്ണറിവിക്കിനിഘണ്ടു എന്ന പേരിലും,വിക്കിബുക്സ്വിക്കിപാഠശാല എന്ന പേരിലും വിക്കിക്വോട്സ്വിക്കിചൊല്ലുകള്‍ എന്ന പേരിലും പ്രവര്‍ത്തിക്കുന്നുണ്ട്.ഈ പദ്ധതികളെല്ലാം തന്നെ മലയാളത്തില്‍ ശൈശവദശയിലാണെന്നു പറയാം.മേല്‍പ്പറഞ്ഞവയില്‍ മിക്കവയ്ക്കും മലയാളത്തില്‍ ഏറെ പ്രസക്തിയുണ്ട്.ഇവയോരോന്നിനെപ്പറ്റിയും അല്പം വിശദമാക്കാം.<br>
</p>
<h4>
  വിക്കിഗ്രന്ഥശാല (http://ml.wikisource.org)
</h4>
<p>
 പകര്‍പ്പവകാശനിബന്ധകളില്ലാത്തഅമൂല്യകൃതികള്‍ശേഖരിച്ചു്,ആവശ്യക്കാര്‍ക്ക് എളുപ്പം ലഭ്യമാക്കുന്ന വിക്കിയാണു് &nbsp;വിക്കിഗ്രന്ഥശാല.പകര്‍പ്പവകാശപരിധിയില്‍വരാത്ത പ്രാചീനകൃതികള്‍,പകര്‍പ്പവകാശ കാലാവധി കഴിഞ്ഞ കൃതികള്‍,പകര്‍പ്പവകാശത്തിന്റെ അവകാശി പൊതുസഞ്ചയത്തില്‍ആക്കിയ കൃതികള്‍എന്നിങ്ങനെ മൂന്നു് തരം കൃതികളാണു്വിക്കിഗ്രന്ഥശാലയില്‍ലഭ്യമാകുക.ഈ മാനദണ്ഡങ്ങള്‍പാലിക്കുന്ന മലയാളകൃതികള്‍,മറ്റു്ഭാഷകളിലെ കൃതികളുടെ മലയാളലിപ്യന്തരണങ്ങള്‍എന്നിവ &nbsp;വിക്കിഗ്രന്ഥശാലയിലേക്ക് കൂട്ടിച്ചേര്‍ക്കാവുന്നതാണ്.
</p>
<p>
  <br>
</p>
<p>
</p>
<p>
 2006മാര്‍ച്ച്29-നാണ് വിക്കിഗ്രന്ഥശാലയുടെ തുടക്കം.പൂന്താനത്തിന്റെ ജ്ഞാനപ്പാനയാണ് ആദ്യമായി വിക്കിഗ്രന്ഥശാലയില്‍ചേര്‍ത്തു് തുടങ്ങിയതു്.ആ വര്‍ഷംതന്നെ അദ്ധ്യാത്മരാമായണം കിളിപ്പാട്ട് ഗ്രന്ഥശാലയിലാക്കുന്ന പ്രവര്‍ത്തനം ആരംഭിച്ചു.2008-2009-ല്‍സത്യവേദപുസ്തകം,ഖുര്‍‌ആന്‍,കേരളപാണിനീയം,ഇന്ദുലേഖ,കൃഷ്ണഗാഥ&nbsp;എന്നിവ സമ്പൂര്‍ണ്ണമായിവിക്കിഗ്രന്ഥശാലയിലെത്തിച്ചു.കുമാരനാശാന്റെയും ചങ്ങമ്പുഴകൃഷ്ണപിള്ളയുടെയും കവിതകള്‍ഏതാണ്ട് പൂര്‍ണ്ണമായി ഗ്രന്ഥശാലയില്‍സമാഹരിച്ചിട്ടുണ്ട്.<br>
  
</p>
<p>
 ശ്രീനാരായണഗുരു,കുഞ്ചന്‍ നമ്പ്യാര്‍,പൂന്താനം,എഴുത്തച്ഛന്‍,മേല്പത്തൂര്‍,ഏ.ആര്‍.രാജരാജവര്‍മ്മ തുടങ്ങി നിരവധി പേരുടെവിവിധകൃതികള്‍ഗ്രന്ഥശാലയില്‍സമാഹരണത്തിന്റെ പ്രാഥമികഘട്ടത്തിലാണ്.ഭാഗവതം കിളിപ്പാട്ട്,നാരായണീയം,ഗീതഗോവിന്ദം,ഋഗ്വേദം തുടങ്ങിയവ അപൂര്‍ണ്ണമായി നില്‍ക്കുന്നു.അറബിമലയാളത്തിലെ ആദ്യകാവ്യമായി കരുതപ്പെടുന്ന ഖാസി മുഹമ്മദിന്റെ മുഹ്‌യുദ്ദീന്‍ മാലയും,കെ.വി.സൈമണ്‍,എം.ഇ.ചെറിയാന്‍,പി.എം.കൊച്ചുകുറു,പി.വി.തൊമ്മി,മോശവത്സലം,വി.നാഗല്‍,യൂസ്തൂസ് ജോസഫ്,കൊച്ചുകുഞ്ഞുപദേശി തുടങ്ങിയവരുടെ ക്രിസ്തീയകീര്‍ത്തനങ്ങളും ആണ് വിക്കിഗ്രന്ഥശാലയുടെ അപൂര്‍‌വത. ത്യാഗരാജകൃതികള്‍,സ്വാതിതിരുനാള്‍കൃതികള്‍,ഉള്ളൂര്‍കൃതികള്‍എന്നിവഗ്രന്ഥശാലയിലെത്തിക്കാനുള്ള ശ്രമം നടന്നുവരുന്നു.
</p>
<p>
</p>
<p>
 <br>
  
</p>
<p>
 അച്ചടിയുടെ കാലത്തിനുമുമ്പ് വിശിഷ്ടഗ്രന്ഥങ്ങള്‍ഒരു ചുരുങ്ങിയ വിഭാഗത്തിന്റെ കയ്യിലേക്കും മനസ്സിലേക്കും ഒതുങ്ങിയിരുന്നു.അവ ഭൂരിപക്ഷത്തിന് അപ്രാപ്യമായിയിരുന്നു.അച്ചടി ഇക്കാര്യത്തില്‍ സമഗ്രമായ മാറ്റമുണ്ടാക്കി.എന്നാല്‍ഇന്ന് പുസ്തകങ്ങളുടെ വര്‍ദ്ധനവ് പല കൃതികളെയും വീണ്ടും അലഭ്യമാക്കിയിരിക്കുന്നു.ഉല്പാദനത്തിന്റെചെലവും ലാഭേച്ഛയും ലഭ്യമായ പുസ്തകങ്ങളെക്കൂടി സാധാരണക്കാരില്‍നിന്ന് അകറ്റുകയാണ്.പഴയ കൃതികളുടെ പുനര്‍മുദ്രണം ചുരുക്കമായി നടക്കുന്നുണ്ടെങ്കിലും കഴിഞ്ഞ കാലത്തെ കൃതികളെ സമസ്തവും പ്രസിദ്ധീകരിക്കുക അച്ചടിമേഖലയ്ക്ക് അസാധ്യംതന്നെ.അച്ചടി ഉയര്‍ത്തുന്ന പാരിസ്ഥിതികപ്രശ്നങ്ങളും ചെറുതല്ല. ഈ അവസരത്തിലാണ് വിക്കിഗ്രന്ഥശാല പ്രസക്തമാകുന്നത്.ബൈബിളും ഖുര്‍‌ആനും ഭഗവദ്ഗീതയും പോലുള്ള മഹാഗ്രന്ഥങ്ങള്‍ ഒരുമിച്ചതുകൊണ്ടുതന്നെ വിക്കിഗ്രന്ഥശാല ഒരു നിധിയായിനില്‍ക്കുന്നു.എന്നാല്‍,പകര്‍പ്പവകാശത്തിനുപുറത്തുള്ള എല്ലാ കൃതികളും-മതം,ശാസ്ത്രം,സാഹിത്യം,തത്ത്വചിന്ത,വൈദ്യം,വ്യാകരണം-എന്തുമാകട്ടെ-മലയാളിക്ക് പ്രാപ്യമാക്കുക എന്നതാണ്വിക്കിഗ്രന്ഥശാലയുടെലക്ഷ്യം. &nbsp;മലയാളത്തില്‍ചീരാമകവിയുടെ രാമചരിതം മുതല്‍ഉള്ളൂരിന്റെ കേരളസാഹിത്യചരിത്രം വരെയുള്ള ഗ്രന്ഥങ്ങള്‍വിരല്‍ത്തുമ്പില്‍-സ്വതന്ത്രവും&nbsp;സൗജന്യവുമായി-എത്തുക എന്നത്&nbsp;ഏതൊരു ഭാഷാ-സാഹിത്യപഠിതാവിനും ആഹ്ലാദകരമാണ്.&nbsp;അതിനുള്ള ഭൂമികയാണ് ഗ്രന്ഥശാല.ഓരോരുത്തരും തന്നാല്‍കഴിയുന്ന സഹായങ്ങള്‍ചെയ്താല്‍ഈ ആഹ്ലാദം അകലെയല്ല.
</p>
<br>
<p>
 ആവശ്യത്തിനു് സന്നദ്ധസേവകര്‍ഇല്ല എന്നതാണു് മലയാളം വിക്കിഗ്രന്ഥശാല നേരിടുന്ന പ്രതിസന്ധി.വിക്കിഗ്രന്ഥശാലയെക്കുറിച്ച് കൂടുതല്‍ അവബോധമുണ്ടാകുന്നതിലൂടെ ഇത് പരിഹരിക്കപ്പെടുമെന്നാണ് പ്രതീക്ഷ.പ്രാചീനഗ്രന്ഥങ്ങളെ പബ്ലിക് റിസോഴ്സ് ആയി ലഭ്യമാക്കാന്‍ കേരളാ സര്‍ക്കാരും വിക്കിഗ്രന്ഥശാലയും കൈകോര്‍ക്കുകയാണെങ്കില്‍ സമഗ്രഗ്രന്ഥശേഖരം എന്ന സ്വപ്നം സാര്‍ത്ഥകമാകും.
</p>
<p>
</p>
<h4>
  വിക്കിനിഘണ്ടു‌ (http://ml.wiktionary.org/)
</h4>
<p>
 നിര്‍വചനങ്ങള്‍,ശബ്‌ദോത്‌പത്തികള്‍,ഉച്ചാരണങ്ങള്‍‍,മാതൃകാ ഉദ്ധരണികള്‍,പര്യായങ്ങള്‍‍,വിപരീത‍പദങ്ങള്‍,തര്‍ജ്ജമകള്‍ എന്നിവയടങ്ങുന്ന ഒരു സ്വതന്ത്ര ബഹുഭാഷാ നിഘണ്ടു സൃഷ്ടിക്കുവാനുള്ള ഒരു സഹകരണ പദ്ധതിയാണു്മലയാളം വിക്കിനിഘണ്ടു‌.മലയാളം വാക്കുകള്‍ക്ക് തത്തുല്യമായ ഇതരമലയാള പദങ്ങളും അതേ പോലെ അന്യഭാഷാ പദങ്ങളുടെ മലയാളത്തിലുള്ള അര്‍ത്ഥവും ചേര്‍ത്ത് ലോകത്തിന്റെ വിവിധ ഭാഗങ്ങളിലുള്ള മലയാളികള്‍ഈ സംരംഭത്തിനുവേണ്ടി പ്രവര്‍ത്തിക്കുന്നു.നിലവില്‍ ഏതാണ്ടു്41,000-ത്തോളം പദങ്ങളുടെ നിര്‍വചനമാണു വിക്കിനിഘണ്ടുവിലുള്ളത്.മലയാള വാക്കുകളുടേതിനു് പുറമേ ഇംഗ്ലീഷ്,ജാപ്പനീസ്,കൊറിയന്‍,ഹിന്ദി,തമിഴ്,ചൈനീസ് എന്നീ ഭാഷകളിലെ വാക്കുകളും അവയുടെ മലയാളത്തിലുള്ള നിര്‍വചനവും ഈ വിക്കിയിലുണ്ട്.കാലക്രമേണ ഇതു് ഓണ്‍‌ലൈന്‍ മലയാളത്തിന്റെ നട്ടെല്ലായി മാറും.
</p>
<h4>
  വിക്കിപാഠശാല (<a href=http://ml.wikibooks.org/>http://ml.wikibooks.org/</a>)
</h4>
<p>
 പാഠപുസ്തകങ്ങള്‍,മത്സരപ്പരീക്ഷാ സഹായികള്‍,വിനോദയാത്രാ സഹായികള്‍,പഠനസഹായികള്‍ എന്നിവചേര്‍ക്കുന്ന വിക്കിയാണു വിക്കിപാഠശാല.ഈ പദ്ധതി വരും കാലങ്ങളില്‍ മലയാളികള്‍ക്കു് ഏറെ പ്രയോജനപ്പെടുത്താവുന്നതാണ്.ആവശ്യത്തിനു് പ്രവര്‍ത്തകരില്ലാത്തതു് മൂലം ഇഴഞ്ഞു് നീങ്ങുന്ന ഒരു പദ്ധതി ആണിതു്.
</p>
<h4>
  വിക്കിചൊല്ലുകള്‍ (http://ml.wikiquote.org)
</h4>
<p>
 പഴഞ്ചൊല്ലുകള്‍,പ്രസിദ്ധരായ വ്യക്തികളുടെ മൊഴികള്‍,പ്രസിദ്ധമായ പുസ്തകങ്ങള്‍/പ്രസിദ്ധീകരണങ്ങള്‍ എന്നിവയിലുള്ള ഉദ്ധരിണികള്‍,എന്നിവ ശേഖരിക്കുന്ന വിക്കിയാണ് വിക്കിചൊല്ലുകള്‍.നിലവില്‍ ഈ വിക്കി സംരംഭത്തില്‍ വലിയ പ്രവര്‍ത്തനങ്ങളില്ല.വിജ്ഞാനം പങ്കു വെക്കുവാന്‍ തയ്യാറുള്ള ധാരാളം പ്രവര്‍ത്തകര്‍ വന്നാല്‍ മാത്രമേ ഈ സംരഭങ്ങള്‍ സജീവമാകൂ.<br>
</p>
<br></body>
</html>
